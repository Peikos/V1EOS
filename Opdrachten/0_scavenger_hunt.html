<h1 id="eos-unit-0-linux-scavenger-hunt">EOS Unit 0 — Linux Scavenger Hunt</h1>
<p>Deze opdracht is individueel. Om de opdracht uit te voeren heb je een Raspberry Pi of Virtual Machine (bijvoorbeeld VirtualBox) met Linux nodig. Voor een volgende opdracht wordt ook met VirtualBox gewerkt. Het beste kun je voor de scavenger hunt een versie van Debian of Ubuntu Linux gebruiken, dit om in een aantal van de clues iets te kunnen installeren. Als je al bekend bent met Linux en weet hoe dit in je eigen variant werkt, dan mag dat natuurlijk ook. Beantwoord de vragen hieronder (“Onderweg”) tijdens het uitvoeren van de opdracht, dit vormt het bewijs dat je de opdracht gedaan hebt.</p>
<h2 id="benodigde-bestanden">Benodigde bestanden</h2>
<p>Download de Linux <code>scavenger-hunt</code> van <a href="https://github.com/pushingice/scavenger-hunt">deze GitHub</a> met behulp van <code>cd; git clone https://github.com/pushingice/scavenger-hunt.git cd scavenger-hunt</code>. Gebruik vervolgens het commando <code>cd scavenger-hunt</code> om in de zojuist gemaakte directory te komen. Van hieruit gebruik je Python om de clues te genereren. Om ervoor te zorgen dat je de juiste clues treft (en het nakijken mogelijk te maken) gebruik je 3511 als secret number: <code>python generate_clues.py 3511</code>. Je kunt nu met de eerste aanwijzing beginnen, lees hiervoor de <code>README.md</code> op GitHub.</p>
<h2 id="onderweg">Onderweg</h2>
<p>Terwijl je hiermee bezig bent, beantwoord je de volgende vragen. Deze lever je in of laat je zien aan je docent.</p>
<ul>
<li>Met welke opties wordt het <code>ls</code> commando gebruikt in Clue 4?</li>
<li>Welk commando wordt in Clue 6 geintroduceerd, en waar wordt dit commando voor gebruikt?</li>
<li>Naar welke domeinnaam wordt in Clue 7 verwezen?</li>
<li>Welke optie heb je bij Clue 9 gebruikt om de volgende regel te vinden?</li>
<li>In Clue 10 wordt een <code>grep</code> commando gebruikt om woorden te vinden die met 4 specifieke letters beginnen. Welke letters zijn dit?</li>
<li>Welke link vind je in de laatste clue (die trouwens niet meer lijkt te bestaan)?</li>
</ul>
