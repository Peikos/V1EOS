<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="keywords" content="EOS" />
  <title>Processen, Scheduling en Communicatie</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <style type="text/css">
a.sourceLine { display: inline-block; line-height: 1.25; }
a.sourceLine { pointer-events: none; color: inherit; text-decoration: inherit; }
a.sourceLine:empty { height: 1.2em; position: absolute; }
.sourceCode { overflow: visible; }
code.sourceCode { white-space: pre; position: relative; }
div.sourceCode { margin: 1em 0; }
pre.sourceCode { margin: 0; }
@media screen {
div.sourceCode { overflow: auto; }
}
@media print {
code.sourceCode { white-space: pre-wrap; }
a.sourceLine { text-indent: -1em; padding-left: 1em; }
}
pre.numberSource a.sourceLine
  { position: relative; }
pre.numberSource a.sourceLine:empty
  { position: absolute; }
pre.numberSource a.sourceLine::before
  { content: attr(data-line-number);
    position: absolute; left: -5em; text-align: right; vertical-align: baseline;
    border: none; pointer-events: all;
    -webkit-touch-callout: none; -webkit-user-select: none;
    -khtml-user-select: none; -moz-user-select: none;
    -ms-user-select: none; user-select: none;
    padding: 0 4px; width: 4em;
    color: #aaaaaa;
  }
pre.numberSource { margin-left: 3em; border-left: 1px solid #aaaaaa;  padding-left: 4px; }
div.sourceCode
  {  }
@media screen {
a.sourceLine::before { text-decoration: underline; }
}
code span.al { color: #ff0000; font-weight: bold; } /* Alert */
code span.an { color: #60a0b0; font-weight: bold; font-style: italic; } /* Annotation */
code span.at { color: #7d9029; } /* Attribute */
code span.bn { color: #40a070; } /* BaseN */
code span.bu { } /* BuiltIn */
code span.cf { color: #007020; font-weight: bold; } /* ControlFlow */
code span.ch { color: #4070a0; } /* Char */
code span.cn { color: #880000; } /* Constant */
code span.co { color: #60a0b0; font-style: italic; } /* Comment */
code span.cv { color: #60a0b0; font-weight: bold; font-style: italic; } /* CommentVar */
code span.do { color: #ba2121; font-style: italic; } /* Documentation */
code span.dt { color: #902000; } /* DataType */
code span.dv { color: #40a070; } /* DecVal */
code span.er { color: #ff0000; font-weight: bold; } /* Error */
code span.ex { } /* Extension */
code span.fl { color: #40a070; } /* Float */
code span.fu { color: #06287e; } /* Function */
code span.im { } /* Import */
code span.in { color: #60a0b0; font-weight: bold; font-style: italic; } /* Information */
code span.kw { color: #007020; font-weight: bold; } /* Keyword */
code span.op { color: #666666; } /* Operator */
code span.ot { color: #007020; } /* Other */
code span.pp { color: #bc7a00; } /* Preprocessor */
code span.sc { color: #4070a0; } /* SpecialChar */
code span.ss { color: #bb6688; } /* SpecialString */
code span.st { color: #4070a0; } /* String */
code span.va { color: #19177c; } /* Variable */
code span.vs { color: #4070a0; } /* VerbatimString */
code span.wa { color: #60a0b0; font-weight: bold; font-style: italic; } /* Warning */
  </style>
  <link rel="stylesheet" href="canvas.css">
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<header>
<h1 class="title">Processen, Scheduling en Communicatie</h1>
</header>
<p>Vorige week zijn we onze tour door de interne werking van het OS gestopt bij het geheugenmodel van een enkele taak. Doorgaans draaien op een computer echter vele taken tegelijkertijd: ieder programma heeft op z’n minst een eigen taak (en soms veel meer, bijvoorbeeld een taak per tabblad in de Browser). Deze les gaan we kijken hoe de computer hiermee om kan gaan.</p>
<h2 id="processen">Processen</h2>
<div id="fig:proc">
<figure>
<img src="https://peikos.net/V1EOS/Images/Process.png" alt="Figuur: Geheugenmodel Proces" style="width:20.0%" /><figcaption>Figuur: Geheugenmodel Proces</figcaption>
</figure>
</div>
<p>Het geheugenmodel van vorige week komt mooi overeen met hoe een proces er van binnen uitziet, alleen zijn we niet tot een enkele taak beperkt. De kernel code is in alle processen aanwezig, maar staat maar op één plek in het geheugen. De CPU wisselt waar nodig tussen beide processen, waarbij alleen het geheugen van het huidige proces in beeld is. Op het moment dat proces A draait dan worden de heap, stack, BSS, text en data van proces A gebruikt. Als er gewisseld wordt naar proces B (een zogenaamde context-switch) worden de heap, stack, BSS, text en dat van proces B gebruikt.</p>
<div id="fig:2procs">
<figure>
<img src="https://peikos.net/V1EOS/Images/Processes.png" alt="Figuur: Meerdere Processen" style="width:60.0%" /><figcaption>Figuur: Meerdere Processen</figcaption>
</figure>
</div>
<p>In Figuur <a href="#fig:2cores">Twee Cores</a> zien we meerdere processen op twee cores. De rode blokjes staan voor kernel code, de gele, groene en blauwe zijn drie verschillende processen. Bij meerdere cores draait hetzelfde proces nooit op twee cores tegelijkertijd. Kernel code kan wel op meerdere cores actief zijn, waarom is dat? Het verschil tussen kernel-code en een proces is dat het proces een heel script afloopt. De CPU houdt bij, bij welke instructie het proces gebleven is. Als twee cores tegelijk hetzelfde proces zouden draaien, dan gaat dit door elkaar loopt, of worden instructies dubbel uitgevoerd. De kernel-code wordt aangeroepen voor een bepaalde kernel-functie, die zichzelf daarna weer beëindigt. Als een andere core ook iets van de kernel nodig heeft, dan kan dit prima naast elkaar gebeuren (tenzij beide kernel-functies hetzelfde geheugen aanpassen, of hetzelfde device aansturen). Zo lang de kernel dit bijhoudt kunnen botsingen voorkomen worden, en hoeft de ene core niet op de andere te wachten om een kritieke taak uit te voeren. Dit kan, omdat de kernel het totaaloverzicht over het systeem heeft en weet welke resources in gebruik zijn.</p>
<div id="fig:2cores">
<figure>
<img src="https://peikos.net/V1EOS/Images/2cores.png" alt="Figuur: Twee Cores" style="width:60.0%" /><figcaption>Figuur: Twee Cores</figcaption>
</figure>
</div>
<h3 id="process-state">Process State</h3>
<p>Een proces kan zich in meerdere toestanden bevinden. Een proces dat op dit moment CPU-tijd heeft, noemen we running. Als een proces niet actief is, omdat de CPU iets anders heeft te doen, dan noemen we dit ready-to-run of soms waiting. Die laatste naam heeft echter niet de voorkeur, omdat deze ook soms voor de derde state wordt gebruikt: blocked. Als een proces deze state heeft dan kan het proces niet verder omdat het op nieuwe data moet wachten, zoals bijvoorbeeld een toetsaanslag van de gebruiker of gegevens via een trage netwerkverbinding. Bij het bereiken van een van deze gevallen (ready-to-run en blocked) vindt een context-switch plaats en zal de processor met een ander proces verder gaan. Afhankelijk van de reden van deze switch zal het OS het process opnieuw op de CPU activeren zodra het aan de beurt is, of zodra het de benodigde gegevens heeft om verder te gaan.</p>
<div id="fig:states">
<figure>
<img src="https://peikos.net/V1EOS/Images/states.png" alt="Figuur: Process State Diagram" style="width:40.0%" /><figcaption>Figuur: Process State Diagram</figcaption>
</figure>
</div>
<h3 id="threads">Threads</h3>
<p>Een process kan meerdere subprocessen of threads bevatten en zo meerdere taken “tegelijkertijd” uitvoeren. Het afwisselen van threads gaat een stuk sneller dan het afwisselen van processen, en alle threads binnen een proces delen grotendeels dezelfde data. Iedere thread heeft een eigen stack en eigen register-waardes, maar deelt verder alle resources. Ook de code wordt gedeeld, al is er wel voor iedere thread een eigen Program Counter (PC) of IAR (Instruction Adress Register, zoals we hem in CSN genoemd hebben). Threads worden bijvoorbeeld gebruikt om de GUI en functionaliteit van een programma te scheiden: het programma kan verder terwijl de GUI geblokeerd is omdat deze wacht op gebruikersinvoer, en de GUI blijft responsive als de andere threads lang bezig zijn.</p>
<h2 id="multitasking">Multitasking</h2>
<p>Bij het draaien van meerdere processen (of het aanroepen van een SysCall) moet de CPU constant vrijgemaakt worden voor een nieuwe taak. De oude informatie kan echter niet worden weggegooid, want deze is later weer nodig als de bijbehorende taak weer aan de beurt is. Dit noemen we een context switch: het OS zet alle state van het lopende proces opzij en laadt de nieuwe informatie. De informatie wordt opgeslagen in een Process Control Block (PCB) of Switchframe, en bevat de inhoud van de registers (zoals de Program Counter) informatie over het proces, en informatie over welk geheugen bij het proces hoort. Dit laatste betekent dat het geheugen zelf niet verplaatst hoeft te worden, maar dat de CPU enkel de verwijzingen aan hoeft te passen.</p>
<div id="fig:mtask">
<figure>
<img src="https://peikos.net/V1EOS/Images/Context%20Switch.png" alt="Figuur: Context Switch" style="width:60.0%" /><figcaption>Figuur: Context Switch</figcaption>
</figure>
</div>
<h3 id="scheduling">Scheduling</h3>
<p>Of we nu met één of meerdere cores te maken hebben, het zal niet snel genoeg zijn om alle processen tegelijk te draaien. Het OS zal dus moeten bepalen hoeveel tijd iedereen heeft en wie wanneer aan de beurt is. Hiervoor zijn twee stijlen te onderscheiden: cooperative multitasking, waarbij de context switch (zie Figuur <a href="#fig:2cores">Twee Cores</a>) door het proces wordt geïnitieerd en dus zelf bepaalt hoe lang het de CPU vast houdt, en pre-emptive multitasking, waarbij het OS na een bepaalde tijd een proces onderbreekt om te kijken wie er nu aan de beurt is. Wat zijn de voordelen van de twee stijlen, en wat zijn de nadelen? Wanneer zou je cooperative multitasking gebruiken? En wanneer niet? Het voordeel van cooperative multitasking is dat het simpeler is: het OS hoeft alleen maar de context switch uit te voeren, en niet te bedenken wanneer deze nodig is. Ook is het in sommige kleine systemen soms zo dat twee taken elkaar afwisselen, waarbij de ene taak van de andere afhankelijk is. In dit geval heeft het geen zin taak A af te breken om tijd voor taak B te maken: taak A moet af zijn voordat taak B kan starten. In systemen met meerdere gebruikers, of processen die niets met elkaar te maken hebben, is cooperative multitasking een minder goed idee: een proces heeft vaak geen enkele reden de beurt over te geven, waardoor een enkel proces in theorie eeuwig kan blijven draaien. Dit kan zelfs per ongeluk gebeuren, als door een programmeerfout een verzoek tot context switch gemist wordt. Voor een modern desktop OS met honderden processen van allemaal verschillende programmeurs is er doorgaans onvoldoende vertrouwen om met cooperative multitasking te kunnen werken.</p>
<h4 id="pre-emptive-multitasking">Pre-emptive Multitasking</h4>
<p>We zoomen even in op pre-emptive multitasking. Hierbij ziet de context-switch er als volgt uit. De CPU interrupt wordt gedaan met behulp van een timer, zodat het lopende proces na een bepaalde tijd onderbroken wordt. De interrupt voert een simpele context-switch uit, van het proces naar de interrupt handler van het OS. Deze zal de rest van de process-state bewaren, eventuele achterstallige OS taken uitvoeren (het OS kan immers een kritieke taak voor het proces uitvoeren terwijl de timer afgaat) en de scheduler aanroepen. De scheduler heeft een lijst van alle processen. De scheduler weet welke processen belangrijker zijn en hoe lang geleden ieder proces aan de beurt is geweest. Op basis van deze factoren wordt een nieuw proces geselecteerd, waarna de state voor dat proces wordt klaargezet. Als dit gebeurt is kan het proces exact verder waar het gebleven was. Het proces bij Pre-emptive Multitasking gaat als volgt:</p>
<ol type="1">
<li>CPU interrupt</li>
<li>Interrupt bewaart PC</li>
<li>Interrupt roept handler aan</li>
<li>Handler bewaart process state</li>
<li>Handler doet z’n werk</li>
<li>Handler roept de scheduler aan</li>
<li>Scheduler kiest een proces</li>
<li>Scheduler herstelt process state</li>
<li>Scheduler start proces</li>
</ol>
<h3 id="realtime">Realtime</h3>
<p>Het schedulen is het meest complex wanneer we met realtime applicaties te maken hebben. Dit zijn processen waarbij een deadline geldt die gehaald dient te worden. We vergelijken vier processen. Het verschil in hoe belangrijk de taken zijn is voor het wel of niet realtime zijn niet van belang: het gaat om het belang van de deadlines binnen de taak. Op basis van dit belang vallen de vier processen in vier verschillende categoriën in te delen.</p>
<ul>
<li>Hard realtime</li>
<li>Firm realtime</li>
<li>Soft realtime</li>
<li>Not realtime</li>
</ul>
<p>Als eerste voorbeeld nemen we een computer die een maanlander bestuurt. Dit is een voorbeeld van een <em>hard realtime</em> systeem: Het missen van een enkele deadline kan leiden tot een crash, waarmee het hele resultaat in een klap (letterlijk) waardeloos is geworden. Het tweede voorbeeld is Spotify. Hier spreken we van <em>firm realtime</em>: het missen van een deadline is acceptabel, zo lang het niet te vaak gebeurt. Vanaf een bepaald punt is het resultaat waardeloos: als Spotify te veel frames mist is het resultaat niet meer als muziek te herkennen. De sensor-controller van een weerstation is een voorbeeld <em>soft realtime</em>: de deadlines mogen zo af en toe gemist worden, en hoe vaker de deadline niet gehaald wordt, des te groter is het waardeverlies. In dit geval zal de voorspelling op minder data gebaseerd zijn, en de waarde neemt af wanneer meer metingen worden gemist. In tegenstelling tot bij firm realtime is het resultaat hier echter niet in een keer waardeloos: de waarde daalt geleidelijk. Tot slot hebben we een lange berekening met weerdata. Dit is (doorgaans) een voorbeeld van <em>not realtime</em>. Er is geen deadline, en hoewel het vervelend is als dit te lang duurt, maakt een vertraging het resultaat niet meteeen onbruikbaar (al ligt dit er natuurlijk wel aan waar de berekening toe dient).</p>
<h4 id="realtime-scheduling-strategiën">Realtime Scheduling Strategiën</h4>
<p>Afhankelijk van het type realtime en de lengte van de deadlines kan de CPU verschillende strategiën gebruiken voor het schedulen van taken. De belangrijkste vormen zijn Rate Monotonic Scheduling (RMS) en Earliest Deadline First (EDF). Bij RMS wordt de prioriteit van een taak gebaseerd op hoe lang deze taak nodig heeft. Kortere taken hebben een hogere prioriteit en kunnen vaker aan de beurt komen. Bij EDF wordt gekeken naar de deadline van een proces: wanneer moet het proces resultaten opleveren. Processen die minder speling hebben komen eerder aan de beurt.</p>
<h2 id="inter-process-communication">Inter Process Communication</h2>
<p>Vaak moeten meerdere processen samenwerken om een doel te bereiken. Als je een mail binnenkrijgt dan zal dit bijvoorbeeld door je mailprogramma worden binnengehaald. Ondertussen zorgt een ander proces ervoor dat je een notificatie in je scherm krijgt, en is er mogelijk nog een aparte notificatielijst, of een widget op het bureaublad, of… Met andere woorden: dezelfde informatie is vaak in meerdere processen nodig. We hebben eerder gezien dat ieder proces zijn eigen geheugen heeft, die niet voor andere processen toegankelijk is. Om toch info te kunnen delen kennen we twee belangrijke varianten. Shared Memory en Message Passing.</p>
<h3 id="shared-memory">Shared Memory</h3>
<p>In eerste instantie werd voor dit soort problemen vooral gebruik gemaakt van shared memory: stukken geheugen die door meerdere processen te lezen en schrijven zijn. Dit kan echter makkelijk misgaan; stel bijvoorbeeld het volgende scenario voor: Twee processen willen beide een bestand afdrukken. Proces A is aan de beurt, en zoekt de eerste vrije plaats in de wachtrij. Op dit moment gebeurt er een context switch, en is Proces B is aan de beurt. Ook deze zoekt de eerste vrije plaats, en zet op dat geheugenadres (hetzelfde adres als A had gevonden) een verwijzing naar een te printen bestand. Na de volgende context switch is A weer aan de beurt, die op hetzelfde adres een ander bestand zet. Het originele bestand is overschreven, zonder dat A of B dit gemerkt heeft.</p>
<div id="fig:overwrite">
<figure>
<img src="https://peikos.net/V1EOS/Images/overwrite.png" alt="Figuur: Shared Memory" style="width:60.0%" /><figcaption>Figuur: Shared Memory</figcaption>
</figure>
</div>
<p>Gelukkkig zijn hier oplossingen voor, maar die voegen een hoop complexiteit toe en zijn vaak lastig toe te passen, zeker in grotere systemen. Voorbeelden hiervan zijn mutexes (Mutual Exclusion) en Semaphores (vlaggen die aangeven dat een stuk geheugen in gebruik is). Elk heeft voor en nadelen, maar hier gaan we deze cursus verder niet op in.</p>
<div style="float:right; max-width:25vw; padding: 10px;">
<p><img style="max-width: 30vh;" src="https://peikos.net/V1EOS/Images/skeleton.jpg"></p>
</div>
<h3 id="alternatief-message-passing">Alternatief: Message Passing</h3>
<p>Een alternatief voor shared memory is message passing: beide processen communiceren via een naar een printer manager proces, dat alleenrechten heeft op het betreffende stuk geheugen. Zowel de printer manager als de processen communiceren via system calls. Proces A en B gebruiken de <code>send</code> system call met het proces-ID (PID) van de print manager (1248), waarbij een message wordt meegegeven. Zodra de printer manager aan de beurt is kan deze met de <code>recv</code> system call berichten lezen. In Figuur <a href="#fig:messages">Message Passing</a> wordt geen PID meegegeven aan <code>recv</code>, door dit wel te doen kan de eerste message van een specifieke verzender geselecteerd worden. Zowel <code>send</code> als <code>recv</code> kunnen <em>synchroon</em> (blocking) en <em>asynchroon</em> (non-blocking) aangeroepen worden. By een synchrone <code>send</code> wacht het proces tot de hele boodschap succesvol verzonden is, en kan het programma tot dat moment niet verder naar de volgende instructie. Het resultaat van de <code>send</code> (is het versturen gelukt?) is direct als return-value beschikbaar. Bij een asynchrone call gaat het programma gelijk verder, en moet het programma zelf aan het OS vragen of de boodschap verstuurd is. Het versturen wordt door een aparte thread gedaan, die zichzelf beëindigt zodra het bericht verstuurd is. Voor <code>recv</code> wordt bij synchroon gebruik gewacht tot er een bericht is: de software kan niet verder als er geen bericht af te handelen is, en zal dus blokkeren tot er iets binnenkomt. Bij en asynchrone <code>recv</code> kan het resultaat een message zijn, als er eentje klaar staat, zo niet krijgt de software een <code>null</code>-waarde (met andere woorden: niets). Voor het versturen van messages wordt in de meest simpele vorm een buffer gebruikt: een vaste hoeveelheid geheugen die door het OS voor dit doel gereserveerd is. Als deze buffer vol zit en er wordt een message verstuurd, dan zal de verzender blokkeren tot er plaats is; bij een asynchrone <code>send</code> is de verzender een aparte thread voor het versturen van de message, niet de main thread (die kan gewoon verder). Bij <code>recv</code> wordt juist geblokkeerd als de buffer leeg is. In simpele systemen kan ook zonder buffer gewerkt worden. In dit geval is alleen synchrone communicatie mogelijk: de verzender moet het bericht versturen en de ontvanger moet het bericht ontvangen voordat de processen verder kunnen.</p>
<div id="fig:messages">
<figure>
<img src="https://peikos.net/V1EOS/Images/messages.png" alt="Figuur: Message Passing" style="width:60.0%" /><figcaption>Figuur: Message Passing</figcaption>
</figure>
</div>
<p>Beide variaties zijn in de meeste moderne operating systems aanwezig, en voor elk van beide types bestaan er verschillende vormen.</p>
<ul>
<li>Shared Files</li>
<li>Sockets / Unix Domain Socket</li>
<li>Message Queue</li>
<li>Pipes</li>
</ul>
<p>Shared memory wordt bijvoorbeeld soms via bestanden toegepast. Voor message passing zijn onder andere Unix Domain Sockets aanwezig: een variatie op de sockets die met netwerkcommunicatie gebruikt worden, maar dan speciaal voor binnen het OS. Met het CSN miniproject hebben jullie mogelijk al sockets gebruikt om twee Pi’s aan elkaar te verbinden. Een ander message-passing mechanisme is een pipe, een directe verbinding tussen twee processen die ook als bestand aan te spreken is. Tot slot worden Message Queues of Mailboxes gebruikt om makkelijk een enkel proces (een server) met meerdere client-processen te laten communiceren.</p>
<h2 id="processen-in-linux">Processen in Linux</h2>
<p>Om met meerdere processen te kunnen werken is het van belang te weten hoe deze georganiseerd zijn. We straks kijken naar hoe nieuwe processen in het leven geroepen kunnen worden, waarbij ook de communicatie tussen het nieuwe proces en gerelateerde processen opgezet moet worden. In Linux zijn processen in een tree georganiseerd: ieder proces heeft een parent, met uitzondering van het <em>init</em> proces dat de root van de tree vormt. Dit proces wordt als eerste gestart en heeft PID 1. Alle processen stammen van init af. Als een proces met levende kinderen doodgaat dan zou dit tot een split in de process-tree leiden, daarom worden deze “wezen” door init geadopteerd.</p>
<h3 id="process-files">Process Files</h3>
<p>Ieder proces heeft een eigen Process ID (PID): een getal dat het OS gebruikt om naar een proces te refereren. Voor ieder proces is in het Linux filesysteem een map met virtuele bestanden aanwezig. Dit is deel van de Unix filosofie: alles is een bestand. De bestanden bevatten informatie zoals de programmacode, de argumenten waarmee het bestand gestart is, en de stack van het proces. We gaan hier later meer van zien zodra we het Linux filesysteem gaan bekijken, maar dit is vast een voorbeeld waar we dit principe in actie zien. Op andere besturingssystemen is deze informatie ook in het geheugen aanwezig, maar is er geen bestand-achtige interface om dit makkelijk in te zien zoals op Linux.</p>
<ul>
<li><code>/proc/PID</code> process directory
<ul>
<li><code>/proc/PID/exe</code> (bevat een link naar de executable)</li>
<li><code>/proc/PID/cmdline</code> (een tekstbestand met daarin het aangeroepen commando)</li>
<li><code>/proc/PID/environ</code> (een overzicht van de environment, zoals variabelen die de shell heeft meegegeven)</li>
<li><code>/proc/PID/stack</code> (een weergave van de call stack)</li>
<li>…</li>
</ul></li>
</ul>
<div id="fig:tree">
<figure>
<img src="https://peikos.net/V1EOS/Images/processtree.png" alt="Figuur: Process Tree" style="width:30.0%" /><figcaption>Figuur: Process Tree</figcaption>
</figure>
</div>
<h3 id="processen-starten-en-stoppen">Processen Starten en Stoppen</h3>
<p>Het opstarten van een nieuw proces gaat in Linux een beetje merkwaardig. Als gebruiker merk je hier niets van: je klikt op een applicatie-icoon of typt een commando in. Vanuit het perspectief van het OS ziet dit er anders uit: er moet het een en ander gebeuren. Met <code>fork()</code> kan een proces zichzelf geheel dupliceren, waarna je twee vrijwel identieke processen hebt die verder gaan na de <code>fork</code> call. Het enige verschil is de return-waarde van de <code>fork</code>: voor het parent proces (denk terug aan de tree) zal dit de Process ID (PID) van de kopie zijn, maar voor het kind is deze 0. Dit klinkt wat omslachtig, maar het valt mee: beide processen delen hetzelfde geheugen totdat er ergens iets veranderd wordt, pas dan wordt er een kopie gemaakt van het geheugendeel in kwestie. Het geheugen is als copy-on-write (CoW) gemarkeerd, en op het moment dat een van beide processen probeert te schrijven volgt een interrupt, waarna de kernel ervoor zorgt dat het benodigde geheugen gekopieerd wordt.</p>
<div class="sourceCode" id="cb1"><pre class="sourceCode cpp"><code class="sourceCode cpp"><a class="sourceLine" id="cb1-1" data-line-number="1"><span class="cf">if</span> (syscall(SYS_fork) == <span class="dv">0</span>)</a>
<a class="sourceLine" id="cb1-2" data-line-number="2">{ </a>
<a class="sourceLine" id="cb1-3" data-line-number="3">  <span class="co">// This is the child </span></a>
<a class="sourceLine" id="cb1-4" data-line-number="4">  <span class="co">// Do child stuff</span></a>
<a class="sourceLine" id="cb1-5" data-line-number="5">}</a>
<a class="sourceLine" id="cb1-6" data-line-number="6"><span class="cf">else</span></a>
<a class="sourceLine" id="cb1-7" data-line-number="7">{ </a>
<a class="sourceLine" id="cb1-8" data-line-number="8">  <span class="co">// This is the parent </span></a>
<a class="sourceLine" id="cb1-9" data-line-number="9">  <span class="co">// Do parent stuff</span></a>
<a class="sourceLine" id="cb1-10" data-line-number="10">}</a></code></pre></div>
<p>Hoewel het mogelijk is beide ge<code>fork</code>te processen met dezelfde code door te laten draaien, is dit doorgaans niet hoe <code>fork</code> gebruikt wordt. In plaats daarvan zal een van beide processen, doorgaans het kind, een <code>execve</code> system call doen om een andere executable uit te voeren. Het gehele geadreseerde geheugen wordt weggegooid, en de code uit de executable wordt ingeladen als text segment. De data en bss worden geïnitialiseerd, en het proces heeft een lege heap en stack. Het programma begint met de <code>main()</code> van de executable. Het parent proces kan de originele code hervatten, maar zal in veel gevallen wachten tot het kind doodgaat. Hoewel dit wat tragisch klinkt, is het in Unix een groter probleem als de parent komt te overlijden terwijl de child nog leeft: in dat geval hebben we een orphan (weesproces), dat door het init process geadopteerd moet worden. Om op het overlijden van een proces te wachten wordt de <code>wait</code> system call gebruikt. Hierbij wordt de PID van het kind meegestuurd zodat het OS weet op welk proces er gewacht wordt. Als de parent besluit niet op het kind te wachten, en dit komt te overlijden, dan zal het kind niet direct verwijderd worden. Het proces is welliswaar beëindigd, maar komt nog wel in de procestabel voor tot de parent het overlijden heeft geregistreerd door de exit-code te lezen. Tot die tijd wordt dit kind een zombie-proces genoemd. Dit is niet wenselijk, omdat de tabel die het OS gebruikt om de processen bij te houden een maximale grootte heeft, en zombies blijven in de tabel tot ze zijn opgeruimd. Om te voorkomen dat de tabel volloopt en er geen nieuwe <code>fork</code> gedaan kan worden is het van belang dat overleden processen worden opgeruimd. Het bijgewerkte diagram van process states staat in Figuur <a href="#fig:states2">Process State Diagram</a>.</p>
<div class="sourceCode" id="cb2"><pre class="sourceCode cpp"><code class="sourceCode cpp"><a class="sourceLine" id="cb2-1" data-line-number="1"><span class="dt">int</span> pid = fork();</a>
<a class="sourceLine" id="cb2-2" data-line-number="2"><span class="cf">if</span> (pid == <span class="dv">0</span>)</a>
<a class="sourceLine" id="cb2-3" data-line-number="3">{ </a>
<a class="sourceLine" id="cb2-4" data-line-number="4">  <span class="co">// Execute another process</span></a>
<a class="sourceLine" id="cb2-5" data-line-number="5">  <span class="dt">char</span> *args[] = {<span class="st">&quot;/bin/ls&quot;</span>,<span class="st">&quot;-r&quot;</span>, <span class="st">&quot;-t&quot;</span>, <span class="st">&quot;-l&quot;</span>, (<span class="dt">char</span> *) <span class="dv">0</span> };</a>
<a class="sourceLine" id="cb2-6" data-line-number="6">  execv(<span class="st">&quot;/bin/ls&quot;</span>, args);</a>
<a class="sourceLine" id="cb2-7" data-line-number="7">}</a>
<a class="sourceLine" id="cb2-8" data-line-number="8"><span class="cf">else</span></a>
<a class="sourceLine" id="cb2-9" data-line-number="9">{ </a>
<a class="sourceLine" id="cb2-10" data-line-number="10">  <span class="co">// Wait for child to die</span></a>
<a class="sourceLine" id="cb2-11" data-line-number="11">  <span class="dt">int</span> exit_status;</a>
<a class="sourceLine" id="cb2-12" data-line-number="12">  wait(&amp;exit_status);</a>
<a class="sourceLine" id="cb2-13" data-line-number="13">}</a></code></pre></div>
<p>Een proces dat klaar is zal zichzelf beëindigen met behulp van de <code>SYS_exit</code> call. Deze krijgt een argument mee van het type <code>int</code>, die vertelt waarom het proces gestopt is. Dit wordt de exit-code genoemd. Een exit-code van <code>0</code> betekent dat alles goed is gegaan. Een ander getal duidt op een error, waarbij het specifieke getal gebruikt kan worden om de foutmelding aan te geven. Hiervoor is verder geen conventie, de betekenis van de overige exit-codes verschilt van programma tot programma.</p>
<div class="sourceCode" id="cb3"><pre class="sourceCode cpp"><code class="sourceCode cpp"><a class="sourceLine" id="cb3-1" data-line-number="1">syscall(SYS_exit, <span class="dv">0</span>);</a>
<a class="sourceLine" id="cb3-2" data-line-number="2"><span class="co">// of</span></a>
<a class="sourceLine" id="cb3-3" data-line-number="3">_exit(<span class="dv">0</span>);</a></code></pre></div>
<div id="fig:states2">
<figure>
<img src="https://peikos.net/V1EOS/Images/states2.png" alt="Figuur: Process State Diagram" style="width:40.0%" /><figcaption>Figuur: Process State Diagram</figcaption>
</figure>
</div>
</body>
</html>
