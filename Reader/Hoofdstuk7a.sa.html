<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Hoofdstuk7a</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <style type="text/css">
a.sourceLine { display: inline-block; line-height: 1.25; }
a.sourceLine { pointer-events: none; color: inherit; text-decoration: inherit; }
a.sourceLine:empty { height: 1.2em; position: absolute; }
.sourceCode { overflow: visible; }
code.sourceCode { white-space: pre; position: relative; }
div.sourceCode { margin: 1em 0; }
pre.sourceCode { margin: 0; }
@media screen {
div.sourceCode { overflow: auto; }
}
@media print {
code.sourceCode { white-space: pre-wrap; }
a.sourceLine { text-indent: -1em; padding-left: 1em; }
}
pre.numberSource a.sourceLine
  { position: relative; }
pre.numberSource a.sourceLine:empty
  { position: absolute; }
pre.numberSource a.sourceLine::before
  { content: attr(data-line-number);
    position: absolute; left: -5em; text-align: right; vertical-align: baseline;
    border: none; pointer-events: all;
    -webkit-touch-callout: none; -webkit-user-select: none;
    -khtml-user-select: none; -moz-user-select: none;
    -ms-user-select: none; user-select: none;
    padding: 0 4px; width: 4em;
    color: #aaaaaa;
  }
pre.numberSource { margin-left: 3em; border-left: 1px solid #aaaaaa;  padding-left: 4px; }
div.sourceCode
  {  }
@media screen {
a.sourceLine::before { text-decoration: underline; }
}
code span.al { color: #ff0000; font-weight: bold; } /* Alert */
code span.an { color: #60a0b0; font-weight: bold; font-style: italic; } /* Annotation */
code span.at { color: #7d9029; } /* Attribute */
code span.bn { color: #40a070; } /* BaseN */
code span.bu { } /* BuiltIn */
code span.cf { color: #007020; font-weight: bold; } /* ControlFlow */
code span.ch { color: #4070a0; } /* Char */
code span.cn { color: #880000; } /* Constant */
code span.co { color: #60a0b0; font-style: italic; } /* Comment */
code span.cv { color: #60a0b0; font-weight: bold; font-style: italic; } /* CommentVar */
code span.do { color: #ba2121; font-style: italic; } /* Documentation */
code span.dt { color: #902000; } /* DataType */
code span.dv { color: #40a070; } /* DecVal */
code span.er { color: #ff0000; font-weight: bold; } /* Error */
code span.ex { } /* Extension */
code span.fl { color: #40a070; } /* Float */
code span.fu { color: #06287e; } /* Function */
code span.im { } /* Import */
code span.in { color: #60a0b0; font-weight: bold; font-style: italic; } /* Information */
code span.kw { color: #007020; font-weight: bold; } /* Keyword */
code span.op { color: #666666; } /* Operator */
code span.ot { color: #007020; } /* Other */
code span.pp { color: #bc7a00; } /* Preprocessor */
code span.sc { color: #4070a0; } /* SpecialChar */
code span.ss { color: #bb6688; } /* SpecialString */
code span.st { color: #4070a0; } /* String */
code span.va { color: #19177c; } /* Variable */
code span.vs { color: #4070a0; } /* VerbatimString */
code span.wa { color: #60a0b0; font-weight: bold; font-style: italic; } /* Warning */
  </style>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<div style="float:right; max-width:25vw; padding: 10px;">
<p><img style="max-width: 30vh;" src="https://peikos.net/V1EOS/Images/xkcd-compiling.png"></p>
</div>
<p>Aan het einde van deze les gaan we zien wat er nodig is om een eigen first-stage bootloader operationeel te krijgen. Om dit te kunnen volgen missen we echter nog wat kennis over het compilen van code, dus hier zullen we eerst even naar kijken.</p>
<h1 id="compilation">Compilation</h1>
<p>Het eerste onderscheid dat we moeten maken, is dat tussen compilation van code en interpretation van scripts. Dit onderscheid bepaalt hoe een programma van de programmeur naar de eindgebruiker gaat. Python, waar je in het eerste semester kennis mee hebt gemaakt, is een voorbeeld van een interpreted language: de code wordt als een tekst-bestand verspreid, en de Python-interpreter is nodig om het script uit te voeren. Wat de interpreter doet, is regel voor regel door het script heen lopen, en deze on-the-fly naar machine-code vertalen. Dit is heel anders dan bijvoorbeeld C++, waar je een compiler gebruikt om de hele source in een keer naar machine-code te vertalen. Dit resulteert in een binair bestand, dat vervolgens in het geheugen van een computer kan worden geladen om deze uit te voeren. We zullen eerst nauwkeurig kijken naar compilation (en de andere stappen die hierbij komen kijken), waarna we ook de eigenschappen van interpretation en JIT (Just-In-Time) compilation kort zullen behandelen. Het is belangrijk om hierbij te onthouden dat hoewel de meeste talen <em>doorgaans</em> compiled of interpreted gebruit worden, dit geen noodzakelijke eigenschap van de taal zelf is: Python, bijvoorbeeld, kan zowel interpreted als JIT gebruikt worden. De programmeertaal dicteert de syntax: wat is een geldig programma en hoe wordt deze naar machine-code vertaald. Of dit in een keer van te voren, of on-the-fly gebeurt hangt vaak wel samen met de programmeertaal, maar dit is zeker niet een één-op-één-relatie. Bij compilation wordt de source-code door de compiler vertaalt naar machine-code, met als resultaat een executable. Deze executable kan verspreid worden, zonder dat de source-code meegedeeld hoeft te worden. Bij open-source software is dit logischerwijs wel het geval, maar van veel closed-source software is de broncode een (soms zwaar verdedigd) bedrijfsgeheim. Het voordeel van compiled code is dat deze vele malen sneller is. Allereerst is het vertalen al gebeurd, wat een hoop tijd scheelt. Daarnaast kan compiled code verder geoptimaliseerd worden, waar doorgaans de meeste winst behaald wordt. Hier staat tegenover dat het ontwikkelen wel iets trager gaat: het compilen van een fors programma kan minuten tot uren duren, waardoor het lang duurt voor er feedback is of de nieuwe code werkt, waarna je voor een kleine aanpassing opnieuw moet compilen. De compiler zal de meeste syntax- en typefouten gelukkig snel vinden, waardoor het proces vroeg beëindigd kan worden, maar valide code die niet het juiste resultaat levert wordt vaak niet door de compiler gevonden. Een ander nadeel is dat de binary executables die een compiler genereert platform- en CPU specifiek zijn. Een programma dat op Linux is gecompileerd zal niet zonder meer werken op een Windows systeem. Hetzelfde geldt voor processor-architecturen: een programma dat is gecompileerd voor een Intel x86-64 CPU (gebruikelijk voor PCs en laptops) werkt niet op een ARM computer (waaronder de meeste tablets, smartphones en sommige netbooks). Hoewel er “compatibiliteitslagen” bestaan om bijvoorbeeld Windows-binaries op Linux te draaien, werkt dit lang niet altijd 100% en kan dit de performance behoorlijk beïnvloeden. In de praktijk betekent dit dat cross-platform software voor verschillende OS en CPU combinaties gecompileerd moet worden.</p>
<div id="fig:cpp">
<figure>
<img src="https://peikos.net/V1EOS/Images/cpp-compilation.png" alt="Figuur: Compilatie van C++ code" style="width:50.0%" /><figcaption>Figuur: Compilatie van C++ code</figcaption>
</figure>
</div>
<h2 id="optimisation">Optimisation</h2>
<div style="float:right; max-width:25vw; padding: 10px;">
<p><img style="max-width: 30vh;" src="https://peikos.net/V1EOS/Images/optimise.jpg"></p>
</div>
<p>Tijdens het compileer-proces kan de compiler je code proberen te optimaliseren. Bij C++ zijn hier bijvoorbeeld meerdere flags voor die je aan de compiler meegeeft: <code>-O</code> voert de meest gangbare optimalisatie-technieken uit. Met de flag <code>-O2</code> kun je nog wat aggressiever optimaliseren, en <code>-O3</code> gaat nog verder. Optimaliseren kost tijd tijdens het compilatie-proces, en kan in uitzonderlijke gevallen problemen in het leven roepen. Daarnaast wordt de uiteindelijke lijst instructies moeilijker te interpreteren. Op https://godbolt.org kun je experimenteren met verschillende optimalisatie-flags. Je C++-code wordt hier live naar assembly vertaald (als tussenstap naar hexadecimale machine-code) zodat je kan zien wat er gebeurt. Bij compiler-options kun je flags zoals <code>-O</code> invullen.</p>
<h2 id="linking">Linking</h2>
<p>De meeste programma’s bestaan uit verschillende source-bestanden, die elk individueel gecompileerd worden. Het resultaat is machinecode, maar nog niet een uitvoerbaar bestand. Iedere source-file levert een eigen <em>object</em>-file op, die de vertaalde machine-instructies van dat bestand bevat. Als hierin verwezen wordt naar subroutines uit een ander bestand, zal de compiler deze niet kunnen vinden. De compiler gaat er voor het gemak vanuit dat de subroutines in een ander bestand staan. Om uit verschillende object-files een uitvoerbaar bestand te maken is een <em>linker</em> nodig. Deze kijkt naar de verschillende object-files, en verifieert dat alle verwezen subroutines kloppen. Vervolgens wordt alle benodigde machine-code in een enkel uitvoerbaar bestand gezet, en zorgt de linker ervoor dat de adressen van alle subroutines kloppen. Het voordeel van deze manier van werken is (naast het feit dat de compiler en linker eenvoudiger te houden zijn als ze een enkele taak hebben) dat bij het opnieuw compileren alleen nieuwe object files gemaakt hoeven te worden voor de source-files waarin iets veranderd is. De ongewijzigde bestanden geven exact dezelfde object files, en de linker heeft er geen probleem mee als een deel van de object files al wat ouder is. Een belangrijk onderscheid dat tijdens het linken gemaakt wordt is het dynamic vs static linken van gebruikte subroutines. Bij static linken wordt de machine-code van de subroutine in de executable opgenomen, terwijl bij dynamic linken een verwijzing naar een gedeelde bibliotheek wordt verwezen.</p>
<h2 id="makefiles">Makefiles</h2>
<p>Doorgaans wordt het linken automatisch bij het compilen meegenomen: bij het gebruik van de <code>-o</code> flag roept de compiler de linker aan om direct een executable binary te generen. Soms moet er echter handmatig gelinkt worden, en wordt <code>ld</code> handmatig aangeroepen. Hierbij kan een <em>linker script</em> worden meegegeven om te specificeren hoe de verschillende object-files gecombineerd moeten worden. Bij complexere projecten moeten vaak meerdere bestanden gecompileerd en aan elkaar gelinkt worden. Daarnaast is het soms nodig een preprocessor te draaien, of zijn er andere taken die telkens in de juiste volgorde moeten worden uitgevoerd. Dit handmatige werk wordt meestal met een script opgelost, de zogenaamde <em>Makefile</em>. Dit is een bestandsformaat dat speciaal gemaakt is om gestructureerd “recepten” op te bouwen om bijvoorbeeld code te compileren. Ook andere command-line tools die bestanden als input en output hebben kunnen met een makefile gecombineerd worden (deze reader, bijvoorbeeld, worden met behulp van een makefile omgezet van Markdown naar HTML en PDF). Ook taken als het installeren van de software (alle bestanden op de juiste plek in het bestandssysteem van de gebruiker zetten), het genereren van documentatie en het opruimen van de build-directory wordt vaak met een (apart recept binnen dezelfde) makefile gedaan. De recepten worden aangeroepen met het <code>make</code> commando, met als argument het gevraagde recept.</p>
<p>Hieronder is een simpel voorbeeld van een makefile te zien, gevolgd door een meer algemene. In het eerste geval gebruiken we macros voor de compiler en de compile flags, die letterlijk vervangen kunnen worden. Het recept om <code>main</code> te maken is afhankelijk van <code>main.cc</code> en <code>functions.cc</code>, en als deze aanwezig zijn kan de executable gemaakt worden door het recept te volgen. Als de executable aanwezig is, en de afhankelijkheden zijn niet gewijzigd, dan zal <code>make</code> ook niet opnieuw compilen. Deze makefile is echter vrij naief: we beheren de call naar de compiler handmatig, en alles wordt in één commando gedaan. Als een enkel bestand aangepast wordt, zal alles opnieuw gecompileerd worden.</p>
<div class="sourceCode" id="cb1"><pre class="sourceCode makefile"><code class="sourceCode makefile"><a class="sourceLine" id="cb1-1" data-line-number="1"><span class="dt">CXX</span><span class="ch">=</span><span class="st">g++</span></a>
<a class="sourceLine" id="cb1-2" data-line-number="2"><span class="dt">CXXFLAGS</span><span class="ch">=</span><span class="st">-I.</span></a>
<a class="sourceLine" id="cb1-3" data-line-number="3"></a>
<a class="sourceLine" id="cb1-4" data-line-number="4"><span class="dv">main:</span><span class="dt"> main.cc functions.cc</span></a>
<a class="sourceLine" id="cb1-5" data-line-number="5">     <span class="ch">$(</span><span class="dt">CXX</span><span class="ch">)</span> -o main main.cc functions.cc <span class="ch">$(</span><span class="dt">CXXFLAGS</span><span class="ch">)</span></a></code></pre></div>
<p>De tweede makefile is flink veralgemeniseerd. We definiëren een recept dat vertelt hoe een <code>.o</code> bestand van een <code>.cc</code> bestand gemaakt kan worden. De procent-tekens gelden als wildcards, waarbij De speciale variabele <code>$@</code> verwijst naar het doelbestand van het recept, <code>$&lt;</code> naar het bronbestand. Het recept is verder afhankelijk van de header-files, zodat een aanpassing in de header ook voldoende is om hercompilatie te triggeren. Een tweede recept, <code>main</code>, is afhankelijk van de object files en wordt gebruikt om <code>g++</code> te vragen deze te linken. In dit voorbeeld zal een aanpassing aan een enkel bestand ertoe leiden dat alleen dat object opnieuw gecompiled wordt, waarna de binary opnieuw gelinkt wordt.</p>
<div class="sourceCode" id="cb2"><pre class="sourceCode makefile"><code class="sourceCode makefile"><a class="sourceLine" id="cb2-1" data-line-number="1"><span class="dt">CXX</span><span class="ch">=</span><span class="st">g++</span></a>
<a class="sourceLine" id="cb2-2" data-line-number="2"><span class="dt">CXXFLAGS</span><span class="ch">=</span><span class="st">-I.</span></a>
<a class="sourceLine" id="cb2-3" data-line-number="3"><span class="dt">DEPS </span><span class="ch">=</span><span class="st"> functions.hh</span></a>
<a class="sourceLine" id="cb2-4" data-line-number="4"><span class="dt">OBJ </span><span class="ch">=</span><span class="st"> main.o functions.o </span></a>
<a class="sourceLine" id="cb2-5" data-line-number="5"></a>
<a class="sourceLine" id="cb2-6" data-line-number="6"><span class="dv">%.o:</span><span class="dt"> %.cc </span><span class="ch">$(</span><span class="dt">DEPS</span><span class="ch">)</span></a>
<a class="sourceLine" id="cb2-7" data-line-number="7">    <span class="ch">$(</span><span class="dt">CXX</span><span class="ch">)</span> -c -o <span class="ch">$@</span> <span class="ch">$&lt;</span> <span class="ch">$(</span><span class="dt">CXXFLAGS</span><span class="ch">)</span></a>
<a class="sourceLine" id="cb2-8" data-line-number="8"></a>
<a class="sourceLine" id="cb2-9" data-line-number="9"><span class="dv">main:</span><span class="dt"> </span><span class="ch">$(</span><span class="dt">OBJ</span><span class="ch">)</span></a>
<a class="sourceLine" id="cb2-10" data-line-number="10">    <span class="ch">$(</span><span class="dt">CXX</span><span class="ch">)</span> -o <span class="ch">$@</span> <span class="ch">$^</span> <span class="ch">$(</span><span class="dt">CXXFLAGS</span><span class="ch">)</span></a></code></pre></div>
<h2 id="elf-binaries">ELF Binaries</h2>
<p>De binaries die we voor onze bootloader zullen maken zijn niet zomaar uitwisselbaar met binaries die we op ons eigen systeem zullen draaien: ze gebruiken een ander binair formaat. Bootable binaries zijn zo simpel mogelijk: ze bevatten informatie over wat waar in de binary te vinden is, en verder enkel data en code. Applicaties op een modern besturingssysteem zijn vaak complexer: het Windows <code>.exe</code> formaat en de Linux ELF (Executable and Linkable Format) binaries bevatten flink wat extra structuur. Het ELF formaat wordt daarnaast ook voor gedeelde bibliotheken (op Windows: <code>.dll</code>) en core dumps (een dump van het geheugen in het bestand, om mee te debuggen) gebruikt. Ieder ELF bestand begint met een header, waarin informatie over de binary te vinden is, zoals het platform waarvoor deze gecompileerd is, waar de verschillende segmenten zich bevinden, en uit welke bronbestanden het bestand opgebouwd is. Met het <code>readelf</code> commando is deze informatie uit te lezen (<code>readelf -a filename</code> geeft alle informatie weer).</p>
<h2 id="cross-compilation">Cross compilation</h2>
<p>Tot nu toe hebben we bij compilation gezien dat de compiler code omzet in binary executables voor hetzelfde platform als waar de compiler op draait. Bij cross compilation is dit niet het geval: de compiler, draaiend op platform A, maakt executables voor platform B. Dit is bijvoorbeeld nodig bij microcontrollers, waar het doelplatform niet de capaciteit heeft om een compiler te draaien. Ook is cross compilation handig om voor meerder platformen te ontwikkelen, of om gebruik te maken van een server farm. Een platform is hier de combinatie van een processor-architectuur en een OS. In het compilen van OSs is cross-compilation een gegeven, tenzij het OS ver genoeg ontwikkeld is dat het zelf een compiler kan draaien. Bij cross-compilation komen extra uitdagingen kijken, omdat de meeste compilers ervan uit gaan dat binary tools en libraries voor het doel-platform op het build-platform aanwezig zijn. GCC heeft bijvoorbeeld de gecompileerde <em>binutils</em> nodig, die dus eerst gecompileerd moeten worden voor dezelfde target en in de PATH beschikbaar moeten zijn. In het vak CPSE1 zullen jullie zelf met cross-compilation moeten werken: van de computer naar de Arduino.</p>
<div id="fig:cross">
<figure>
<img src="https://peikos.net/V1EOS/Images/cross.png" alt="Figuur: Cross Compilation" style="width:60.0%" /><figcaption>Figuur: Cross Compilation</figcaption>
</figure>
</div>
<h2 id="interpretation">Interpretation</h2>
<p>Tegenover compilation vinden we interpretation. Interpretation heeft globaal dezelfde voordelen als compilation nadelen heeft, en vice versa. Interpreted scripts zijn van nature redelijk cross-platform (de code zelf moet dit natuurlijk ook zijn, een Python script dat direct van Windows system-calls gebruikt maakt werkt niet op Linux) en makkelijk / snel te debuggen. Daar staat tegenover dat de scripts zelf een stuk minder snel uitvoeren, en dat het lastig is de source-code verborgen te houden. Voor dat laatste zijn er tools om je code zo onleesbaar mogelijk te maken, maar dit is nog altijd makkelijker ongedaan te maken dan het decompilen van een binary.</p>
<div id="fig:python">
<figure>
<img src="https://peikos.net/V1EOS/Images/python-interpretation.png" alt="Figuur: Interpratie van Python-code" style="width:40.0%" /><figcaption>Figuur: Interpratie van Python-code</figcaption>
</figure>
</div>
<h2 id="jit-compilation">JIT Compilation</h2>
<p>Om de voordelen van compilation en interpretation zoveel mogelijk te combineren kan gebruik worden gemaakt van Just-In-Time (JIT) compilation. Hierbij wordt de code door een compiler vertaald naar een <em>Intermediate Language</em> ofwel <em>bytecode</em>, die op een lichtgewicht virtuele machine draait. De code wordt als het ware “half” gecompiled, en het resultaat is cross-platform zolang de virtuele machine aanwezig is. Bytecode is vergelijkbaar met assembly: een complex programma is vertaald naar simpele instructies die een-voor-een afgehandeld kunnen worden. Het voornaamste verschil is dat de bytecode niet specifiek voor een CPU is, maar voor een virtuele machine. JIT-compiled software is sneller en beter te optimaliseren dan interpreted code, maar nog altijd minder snel dan compiled code. Net als bij compilation moet tijdens het programmeren herhaaldelijk gecompileerd worden. Omdat de bytecode een soort van assembly voor een virtuele machine is, blijft ook de source code standaard verborgen. JIT wordt vooral geassocieerd met talen als Java (op de JVM, de Java Virtual Machine) en C# (op de .NET virtual machine), maar ook talen als Python ondersteunen hun eigen vorm van bytecode. Daarnaast is het voor veel scriptingtalen (zoals Python en Ruby) mogelijk om te compilen naar .NET of de JVM.</p>
<div id="fig:java">
<figure>
<img src="https://peikos.net/V1EOS/Images/java-jit.png" alt="Figuur: JIT compilatie van Java-code" style="width:50.0%" /><figcaption>Figuur: JIT compilatie van Java-code</figcaption>
</figure>
</div>
<h2 id="assembly">Assembly</h2>
<p>Als laatste bekijken we ook nog even het principe van Assembly. Dit is niet zozeer een programmeertaal die naar machinecode vertaald hoeft te worden, maar een letterlijke 1-op-1 codering van de machinecode. Waar een loop in een programmeertaal naar een hele serie instructies met jumps vertaalt zal worden, worden deze in assembly uitgeschreven. Dit geeft complete controle over de resulterende machinecode, maar is erg ongebruiksvriendelijk. Om deze reden wordt assembly eigenlijk niet meer met de hand geprogrammeerd (compilers leveren nog wel vaak assembly als optionele tussenstap), maar hier zijn uitzonderingen op. Het programmeren van de bootloader is hier één van: omdat de juiste bits op de juiste adressen moeten staan: denk aan de offset <code>0x7c00</code> waar de BIOS naar bootable code zoekt, en de signature <code>0xaa55</code> die exact 510 bytes daarna moeten komen. Een compiler zal de code interpreteren en een zo efficient mogelijke binary proberen te maken, en is zich niet van deze regels bewust. Natuurlijk is het mogelijk een compiler te schrijven speciaal voor deze eigenaardigheden, maar dit is meer werk dan dat het bespaart: allereerst is de boot code heel beperkt en kunnen we vrij snel verder in een makkelijkere taal zoals C++. Daarnaast is er weinig variatie in de boot-code voor een gegeven platform en kan de code met miscchien een kleine aanpassing vrijwel 1-op-1 worden overgenomen van een bestaande bootloader. In de volgende secties zullen we wat assembly-fragmenten voorbij zien komen. Deze zijn misschien een beetje afschrikwekkend, maar schrik hier niet van. In principe hoef je voor dit vak geen assembly te kunnen, de voorbeelden laten vooral zien hoe de eisen die we hebben gezien in code te vertalen zijn, en dat ook dit fundamentele deel van het systeem uiteindelijk ook maar programmeercode is die op afspraken met de hardware gebaseerd is. Om een bootbaar OS te ontwikkelen moeten de gegeven voorbeelden (op de juiste manier gecombineerd) volstaan om verder in C++ aan de slag te kunnen.</p>
</body>
</html>
