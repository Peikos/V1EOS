<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="keywords" content="EOS" />
  <title>Virtualisatie</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="canvas.css">
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<header>
<h1 class="title">Virtualisatie</h1>
</header>
<p>De vorige les hebben we al een beetje kennis gemaakt met virtualisatie, in de vorm van de JVM en .NET virtual machine. In deze les kijken we verder naar virtuele machines, en hoe deze in het OS geïntergreerd kunnen zijn. De overkoepelende eigenchap van virtual machines is dat deze een systeem emuleren in software. Dit kan een PC zijn die een andere PC in een venster draait (om meerdere OSs tegelijk te draaien), een ander type hardware (emulatie) of een type machine dat fysiek niet bestaat. Daarnaast zullen we kijken naar microcontrollers: embedded systemen zonder OS. Het aansturen van de hardware is grotendeels hetzelfde, maar in dit geval combineert de embedded software deze taak met de daadwerkelijke functionaliteit die het device moet leveren.</p>
<h1 id="bytecode-virtual-machines">Bytecode Virtual Machines</h1>
<p>De JVM en .NET virtual machines behoren tot de laatste categorie: de machine die gevirtualiseerd wordt is niet een daadwerkelijke fysieke machine, maar een construct dat specifiek als virtuele machine ontworpen is. De machine dient als interpreter voor code die al gedeeltelijk gecompileerd is, met als voornaamste doel portability: als de VM op een systeem draait, kan alle software die op de VM draait gebruikt worden. Ook WebAssembly, een low-level assembly achtige subset van JavaScript, kan als een bytecode virtual machine beschouwd worden. Code in C++ (of welke andere taal dan ook, zo lang er een compiler bestaat) kan tot WebAssembly gecompileerd worden, waarna een browser kan dienen als virtual machine / JIT compiler. Sommige talen nemen de intergratie met de bijbehorende VM nog een stapje verder. Pharo, een dialect van SmallTalk, wordt zowel ontwikkeld als uitgevoerd binnen de virtuele machine. De VM ondersteunt een grafische interface, waarbinnen code (zowel van de gebruiker als van het systeem zelf) geinspecteerd, aangepast en uitgevoerd kan worden.</p>
<div id="fig:java">
<figure>
<img src="https://peikos.net/V1EOS/Images/java-jit.png" alt="Figuur: JIT compilatie van Java-code" /><figcaption>Figuur: JIT compilatie van Java-code</figcaption>
</figure>
</div>
<h1 id="hardware-virtualisation">Hardware Virtualisation</h1>
<p>De meest klassieke vorm van virtual machines wordt doorgaans als <em>platform virtualisation</em> of <em>hardware virtualisation</em> aangeduid. De computer draait een besturingssysteem, met daarbinnen een applicatie, de <em>hypervisor</em>, die een fysieke computer nabootst. Vaak is dit een beperkte kopie van de <em>host computer</em>, de computer waarop de software draait. De <em>guest computer</em> kan een kopie van hetzelfde besturingssysteem draaien, bijvoorbeeld om een afgeschermde omgeving te leveren, of een ander OS draaien, bijvoorbeeld Linux op Windows of vice-versa. Als de architectuur van de <em>guest computer</em> afwijkt van die van de <em>host computer</em> wordt dit doorgaans <em>emuleren</em> genoemd. Een <em>emulator</em> kan bijvoorbeeld een spelcomputer of mobiel platform nabootsen, zodat software hiervoor op de computer ontwikkeld en direct getest kan worden. Emulatoren worden ook ingezet om software voor verouderde hardware te kunnen blijven gebruiken, zoals bijvoorbeeld een Gameboy Advance emulator op je computer of smartphone.</p>
<div id="fig:virtualisation">
<figure>
<img src="https://peikos.net/V1EOS/Images/virtualisation.png" alt="Figuur: Virtualisatie" style="width:40.0%" /><figcaption>Figuur: Virtualisatie</figcaption>
</figure>
</div>
<h2 id="bare-metal-hypervisors">Bare-Metal Hypervisors</h2>
<p>Hoewel de meeste consumenten-hypervisors als applicatie binnen een OS draaien (zogenaamde <em>hosted hypervisors</em>, waarbij het OS de <em>host</em> levert) is dit niet noodzakelijk. Bij bare-metal hypervisors draait de hypervisor direct op de hardware — in plaats van een OS. Binnen de hypervisor kunnen dan verschillende besturingssytemen draaien. Bij een hosted hypervisor is vaak sprake van een flinke performance-hit voor de guest OSs: de software binnen de guest is erg ver van de hardware verwijderd, waardoor er veel overhead is en vertaling plaatsvindt. Bij bare-metal hypervisors wordt is dit niet (of nauwelijks) het geval. Alle OSs die binnen een bare-metal hypervisor draaien zijn gelijkwaardig, en draaien zo dicht mogelijk op de hardware als mogelijk (met alleen een minimale hypervisor ertussen). Een open-source voorbeeld van een bare-metal hypervisor is Xen: dit kan op de plaats van het OS geïnstalleerd worden, waarbinnen je vervolgens Linux en Windows naast elkaar kan draaien. De afname in performance is voor elk OS gelijk, en veel kleiner dan die zou zijn binnen een traditionele VM. Zo kun je bijvoorbeeld Linux voor werk of studie gebruiken, en daarnaast een Windows installatie om op te gamen.</p>
<div id="fig:bare">
<figure>
<img src="https://peikos.net/V1EOS/Images/bare-metal.png" alt="Figuur: Bare-Metal Virtualisatie" style="width:40.0%" /><figcaption>Figuur: Bare-Metal Virtualisatie</figcaption>
</figure>
</div>
<h2 id="bare-metal-hypervisors-1">Bare-Metal Hypervisors</h2>
<div id="fig:TODO">
<figure>
<img src="https://peikos.net/V1EOS/Images/xen.png" alt="Figuur: Xen, een bare-metal hypervisor" style="width:30.0%" /><figcaption>Figuur: Xen, een bare-metal hypervisor</figcaption>
</figure>
</div>
<h1 id="virtualisatie-op-os-level">Virtualisatie op OS-level</h1>
<p>Bij hypervisor-virtualisatie wordt een compleet hardware-systeem gevirtualiseerd. Virtualisatie kan daarnaast ook op OS-level plaatsvinden. Het systeem draait dan een enkele kernel, maar hierop draaien meerdere geisoleerde userspaces: <em>containers</em>. Binnen Linux is Docker het meest gebruikte platform voor het draaien van containers. Voor een proces binnen een container lijkt het alsof deze zich op een normale computer bevindt. Wat het proces van het systeem kan zien is echter beperkt tot de inhoud van de container. Meestal wordt een container voor een enkel proces (server, compiler, etc.) gebruikt, dat binnen de container compleet geïsoleerd draait. De verschillende containers werken allemaal op dezelfde kernel, maar kunnen op userspace-niveau flink van elkaar afwijken. Dit vergroot de veiligheid aanzienlijk: verschillende processen zijn zich niet eens van elkaars bestaan bewust, en kunnen dus ook geen kwaadaardige acties op elkaar proberen uit te voeren. Het is daarbij prima mogelijk op een Ubuntu syteem een container te draaien die gebaseerd is op Fedora, of welke andere distro dan ook, zodat voor iedere applicatie de beste omgeving kan worden gekozen. Doorgaans wordt hiervoor een zo licht mogelijke disto gebruikt, zoals Alpine Linux. Daarnaast bestaan er distributies die speciaal ontwikkeld zijn om containers te hosten, waarbij de host zo licht mogelijk wordt gehouden en alle software binnen containers draait. Voorbeelden hiervan zijn CoreOS en RancherOS.</p>
<div id="fig:containers">
<figure>
<img src="https://peikos.net/V1EOS/Images/containers.png" alt="Figuur: Containers" style="width:40.0%" /><figcaption>Figuur: Containers</figcaption>
</figure>
</div>
<div style="float:right; max-width:25vw; padding: 10px;">
<p><img style="max-width: 30vh;" src="https://peikos.net/V1EOS/Images/docker.png"></p>
</div>
<p>Het eerder genoemde Docker is een goed stuk gereedschap in de toolkit van ieder (technisch) informaticus. Voor programmeurs kun je met Docker een out-of-the-box-werkende ontwikkel-omgeving leveren: dependencies kunnen in een container aan worden geboden, en geven geen conflicten met reeds geïnstalleerde bibliotheken of programma’s. De stappen die nodig zijn om de ontwikkelomgeving op te zetten worden gespecificeerd in een <code>Dockerfile</code>, die gebruikt kan worden om een image te realiseren. Dit image kan een daemon-proces bevatten (een proces dat op de achtergrond draait) of een enkele taak uitvoeren en zichzelf afsluiten: denk hierbij bijvoorbeeld aan het (cross)-compilen van een project. Docker files en images kunnen worden geüpload naar een Docker repository, waarvandaan anderen je image kunnen downloaden. Door een Dockerfile te leveren en een openbaar repository te leveren kun je drempel om bij te dragen aan of gebruik te maken van een project behoorlijk verlagen. Andersom kan je werk besparen niet zelf een ontwikkelomgeving op te zetten (mogelijk op een niet-ondersteunde distro of OS) maar van een Docker image gebruik te maken. Docker-containers met daarin een daemon worden veelal gebruikt in de server-wereld: op het moment dat de docker-image werkt op het test-systeem, dan zal deze zonder moeite op een server te deployen moeten zijn.</p>
</body>
</html>
